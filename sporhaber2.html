<!DOCTYPE html>
<html lang="tr">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="styles.css" />
    <link rel="shortcut icon" href="images/logo_transparent.png" />
    <link rel="icon" type="image/x-icon" href="images/favicon.ico" />
    <title>Kıssadan Hisseler</title>
  </head>

  <body>
    <div class="container">
      <header>
        <h1 class="logo">Kıssadan Hisseler</h1>
        
      </header>

      <nav>
        <ul>
          <li><a href="index.html">Anasayfa</a></li>
          <li><a href="bilim.html">Bilim</a></li>
          <li><a href="spor.html">Spor</a></li>
          <li><a href="teknoloji.html">Teknoloji</a></li>
          <li><a href="saglik.html">Sağlık</a></li>
          
        </ul>
      </nav>

      <main class="haberler">
        <section class="haber" id="sayfa">
          <h2>
            Beşiktaş'ta Rıza Çalımbay'dan Burak Yılmaz cevabı! Rachid Ghezzal
            gerçeğini açıkladı
          </h2>
          <div class="haber-icerik" id="safa-resim">
            <img src="images/sporhaber2.webp" alt="sporHaber 2 Resmi" />
            <p>
              Beşiktaş Teknik Direktörü Rıza Çalımbay, siyah-beyazlılara imza
              attıktan sonra ilk kez konuştu. Beşiktaş'la anlaşırken para
              konuşmadığını belirten Rıza Çalımbay, Rosier ve Rebic'le yaptığı
              toplantıları anlattı. Rıza Çalımbay, Burak Yılmaz'ın Milliyet'e
              yaptığı açıklamalara da cevap verdi. Beşiktaşta Rıza Çalımbaydan
              Burak Yılmaz cevabı Rachid Ghezzal gerçeğini açıkladı Burak
              Yılmaz'ın istifasının ardından Beşiktaş'ta teknik direktörlük
              görevine getirilen Rıza Çalımbay suskunluğunu bozdu. Tecrübeli
              teknik direktör, siyah-beyazlılara imza atarken para konuşmadığını
              dile getirdi. Rıza Çalımbay, Valentin Rosier ve Ante Rebic'le
              yaptığı toplantıları da anlattı. Öte yandan Rıza Çalımbay, Burak
              Yılmaz'ın Milliyet'ten Attila Gökçe'ye yaptığı açıklamaları
              yorumladı. Başakşehir maçındaki taraftarla buluşmasını anlatan
              Rıza Çalımbay, "Her şeye rağmen tabii ki Beşiktaş'ta çalışmaktan
              dolayı çok mutluyum. Rekorlar kırdığımız takımımız vardı, yeniden
              geldiğim için çok mutluyum. En önemlisi taraftarlar ve onlarla
              bütünleşmek. Maçı kazanmakta çok önemliydi ve bana göstermiş
              oldukları sevgiden dolayı çok duygulandım, eski günler aklıma
              geldi" diye konuştu. Taraftarın panik ve karamsarlık havasında
              olduğunu vurgulayan Rıza Çalımbay, "Benim söylediğim her şey
              doğru. Taraftar 12'nci adam değil, 1'inci adamdır. Taraftarlar
              gergindi, herkeste panik ve karamsarlık vardı. Kazandığımız maçta
              çok güzel bir hava yakalandı. Taraftarlar ve futbolcular çok güzel
              kenetlendi" ifadelerini kullandı. Oyuncularla birebir görüştüğünü
              dile getiren Rıza Çalımbay, "Benim bir günüm sırf oyuncularla
              görüşerek geçti. Hepsiyle, teke tek, sakatlar da dahil görüşerek
              geçti. Maça çıktığımızda benim beklediğimden yüksek performans
              gösteren oyuncularımız vardı. Sadece maçın sonuna doğru baskı
              yedik. Geçmiş maçlarda yaşanan sıkıntılar yüzünden geri çekildi
              oyuncular. Biz 'çıkın' dedik ama onlar geri çekildi. Kalecimizde
              son dakikalarda güzel kurtarış yaptı" diye konuştu. "BANA '3-4 MAÇ
              BELKİ KALACAKSIN' DEDİLER" Beşiktaş'ın ihtiyacı olduğu anda göreve
              hazır olduğunu belirten Rıza Çalımbay, "Heyecanın yoksa hiçbir şey
              olmaz. İçerden beni çağırdılar, 'Seni çağrıyorlar' diye. Ayıp
              olur, yanlış olur diye çıkmak istemedim ama yine haber geldi ve
              çıktım. Duygulanıyorsun, eski günler aklına geliyor. Üçlü
              yapamıyorum ben. Aidiyetin sürdürülmesi gerekiyor. Beşiktaş
              günlerimi unutmam mümkün değil. Ben oraya çok borçluyum. Bana
              'Neden gidiyorsun, 3-4 maç belki kalacaksın' dediler. Bir maçta
              olsa ben gelirim dedim benim bu kulübüme bir aidiyet borcum var"
              açıklamasını yaptı. Art arda galibiyet serisi yakalamak
              istediklerini dile getiren Rıza Çalımbay, "Oyuncular seçimlerden
              etkilenmezler. Bizim için önemli olan maç kazanmak. Seri yapmamız
              lazım, tek düşüncemiz o. Ben çok geç geldim, biraz daha erken
              gelseydim daha iyi olabilirdi. Bir de çok sakatımız var, o
              sakatlarımız iyileşirse daha iyi olur. Avrupa maçımız var iki
              tane. İddiamız yok ama ülke puanına katkı sağlamak istiyoruz.
              Sivasspor'da da ülkeye güzel puanlar getirmiştik" dedi.
              Denizlispor'da Olimpik Lyon'u eledikleri dönemi hatırlatan Rıza
              Çalımbay, "Aynı şey başıma Denizlispor'da da başıma geldi. Lyon'la
              burada Avrupa Kupası maçı oynadık 0-0 kaldık. Rövanşa gidecektik,
              yöneticilerden biri 'Hocam ya, bu takımın yarısını götürmeyelim.
              Gençlerbirliği maçımız var' dedi. Ben de 'hayır olur mu öyle şey'
              dedim. Lyon'a gittik ve 1-0 kazandık" açıklamasını yaptı. Ante
              Rebic ve Valentin Rosier ile görüşmelerini anlatan Rıza Çalımbay,
              "Rebic ile konuştuğumda, kendisinin çok iyi bir oyuncu olduğunu
              söyledim. Aynısını Rosier'e de söyledim. Bana göre ikisi de çok
              iyi duruma gelecekler. Başakşehir maçında herkes, her şeyini
              verdi. Takımı çok iyi gördüm. Tek sıkıntımız, sakatlıklar. Şu an
              10 sakatımız var. Milli aradan sonra 6-7 tanesi yetişir" diye
              konuştu. Galatasaray'da iki ayrılık birden! Teklifler
              değerlendirilecek Galatasaray'da iki ayrılık birde Başkan
              adaylarıyla iletişime geçtiğini belirten Rıza Çalımbay,
              "Başkanlıkta kim kazanırsa biz kutlayacağız. İki başkan adayıyla
              da konuştum. Konuşmamız da gerekiyor. Bilgi vermeliyiz takım ve
              oyuncularla da ilgili. Ahmet Nur Çebi Başkan'la da görüştüm
              kendisi de onay verdi" ifadelerini kullandı. Beşiktaş'a imza
              atarken para konuşmadığını dile getiren Rıza Çalımbay,
              "Beşiktaş'ın ne olursa olsun yukarıya oynaması gerek. Hedefimiz
              var ve gerçekleştirmek istiyoruz. Beşiktaş'a gelince para bile
              konuşmadım. Kadroyu iyice görmem lazım, bizim hemen başarılı
              olmamamız zor. Zaman lazım bize, oyuncuları görmemiz gerekiyor"
              dedi. Futbolcuların birlikte vakit geçirmesi gerektiğini
              vurgulayan Rıza Çalımbay, "Takımda arkadaşlık havası olmalı,
              birlik beraberlik olmalı. Perşembe günü yemek yiyecek futbolcular
              birlikte" açıklamasını yaptı. Bakhtiyor Zaynutdinov'un burnunun
              kırıldığı pozisyonun hatırlatılması üzerine Rıza Çalımbay,
              "Bakhtiyor'da çok korktuk. Orada benim gözümün önünde oldu. Gözü
              kan doldu ve önünü göremedi. Burnunda kırık var ama ameliyatlık
              değil. Evinde dinleniyor şu an" diye konuştu. Rachid Ghezzal'ın
              sakatlığı sonrası soyunma odasında yaşananları anlatan Rıza
              Çalımbay, "Ghezzal sakatlandı mesela içeriye girdik baktık ağlıyor
              o kadar çok üzüldüm ki. Arkadaşları sarıldı ona, teselli etti ve
              orada arkadaş bağlılığını gördüm ben. İnsanlar da bilerek bıraktı
              diye düşündü ama arkadaşları geldi, göz yaşlarını sildiler
              Ghezzal'ın" dedi. Takımdaki sakatlıklara değinen Rıza Çalımbay,
              "Bu takım geçen sene 15 maç namağlup gitti. Yine başarabiliriz
              bunu. Oyunculara da söyledik siz bunları yaparsınız diye. Bizim şu
              an tek sıkıntımız sakatlıklar. 10 tane sakat futbolcumuz var.
              Büyük ihtimalle 1-2 futbolcu dışında herkes yetişir. Cenk ve
              Aboubakar büyük ihtimalle yetişecek onlar milli ara sonrası.
              Aboubakar'la konuştum, 'iyi misin' dedim 'Yok' dedi 'tamam' dedim"
              ifadelerini kullandı. Yavaş yavaş gerçek performanslarına
              kavuşacaklarını belirten Rıza Çalımbay, "Hazırlık döneminizi
              geçirmediyseniz çok sıkıntı yaşarsınız ama ondan sonra da yavaş
              yavaş düzeldiğinizde gerçek performansınız da kavuşursunuz" diye
              konuştu. Burak Yılmaz'ın Attila Gökçe'ye yaptığı açıklamaların
              hatırlatılması üzerine Rıza Çalımbay şu cevabı verdi: "Burak'a ben
              bir şey söyleyemem. Çünkü yeni başladı. Hata yapabilir, yanlış
              konuşabilir. Bunlar olağandır. Burak benim talebemdi, onu
              Trabzon'a gönderen benim. Antrenörlük kolay değil. Burak'ın biraz
              daha sakin olması lazım. İleride belki çok iyi bir antrenör
              olabilir. Tabii istiyorsa. Ama önce bir tecrübe kazanmak
              gerekiyor." Samsunspor maçından güçlü dönmeleri gerektiğini
              belirten Rıza Çalımbay, "Bizim şu an ligde fokuslanmamız
              gerekiyor. Samsunspor maçına odaklanmak ve oradan güçlü dönmek
              gerekiyor. Sonra Ankaragücü ile oynayacağız, iki deplasman üst
              üste oynayacağız" açıklamasını yaptı. Sakaryaspor ile oynanacak
              hazırlık maçında altyapıdan isimlere şans vereceğini belirten Rıza
              Çalımbay, "15 futbolcu götürdüysem Sakarya'ya 10'u altyapıdan. Maç
              ritmi olmayan futbolcularımızı orada oynatacağız. Ardından belki
              bir maç daha oynayabiliriz ve orada oynamayan futbolcularımızı
              hazırlamak için çalışacağız" dedi. Ara transfer dönemi için
              çalışmalara başladıklarını vurgulayan Rıza Çalımbay, "Afrika
              Kupası'na en çok oyuncu gönderecek olan takımız, tedbirli olmamız
              gerekiyor onun için de. Boş durmuyoruz biz, Ocak ayı içinde
              transfer çalışmaları için yardımcılarım yurtdışında. Genelde
              yardımcılarımı yolluyorum ama son kararı ben veriyorum.
              Bulgaristan'da iki iyi oyuncu bulduk bakacağız değerlendireceğiz"
              ifadelerini kullandı. Beşiktaş'ta futbolcuların maksimum
              kapasiteye ulaşmaları gerektiğini belirten Rıza Çalımbay,
              "Arkadaşlar kendi kapasitelerine gelirse, istediğim oyunu
              oynarlar. Ne olursa olsun bırakmamak gerekiyor. Beşiktaş kulübünün
              hedefi her zaman yukarılardır" açıklamasını yaptı. Beşiktaş'ın
              taraftarla yeniden bütünleşmesi gerektiğini belirten Rıza
              Çalımbay, "Arkadaşlarımızı maça hazırlamaya çalıştık, başka
              sorunlara bakmadık. Necip çok iyi bir kaptan. Takımla
              bütünleşmeleri çok iyiydi, takımda herkes her şeyin farkında.
              Taraftarımızı kendimize çekmemiz gerekiyordu ve 4/4'lük yaptı bunu
              takım maçın başında" diye konuştu. Beşiktaş'ta futbolcuların
              negatif bir ruh halinde olduğunu dile getiren Rıza Çalımbay,
              "Futbolcularımız sıkıntı, baskı ve protestolardan dolayı evlerine
              ve antrenmanlara mutsuz geliyordu. Bu etkenler hep sıkar
              futbolcuyu. Biz de engelleyeceğiz bunları, istikrara sokmaya
              çalışacağız. İşimiz zor ama ben hiçbir zaman bir şeyden kaçmadım
              her yere gittim. Antalyaspor'u 2 puanla aldım sonuncu sıradalardı.
              Ama Beşiktaş bambaşka oraya geldiğinde tek hedef şampiyonluk.
              Beşiktaş'ta ki ilk dönemimde de takım aynı böyleydi. Tek
              mağlubiyetimiz vardı ben geldiğimde ve o da Galatasaray'a
              karşıydı" diye konuştu. Eski Beşiktaşlı futbolcuların kulüpte
              görev olması gerektiğini belirten Rıza Çalımbay, "Metin Tekin'le
              telefonda konuşuyorduk. Kendisi benim 14 yıllık oda arkadaşım.
              Buluşacaktık Salı oldu, Perşembe oldu, Cuma oldu buluşamadık.
              Sonra dedim ona 'tamam oğlum Beşiktaş'a gidiyorum ben' buluşmamıza
              gerek yok. Arkadaşlarımı çok seviyorum, eski futbolcuların da
              ekipte olmasını ben çok isterim" dedi.
            </p>
          </div>
        </section>

       
      </main>
    </div>

    <footer>
      <p>&copy; Fatih Akyüz</p>
    </footer>
  </body>
</html>
